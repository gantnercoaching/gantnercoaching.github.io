---
layout: post
title: "Na czym polega Mentoring?"
author: "Andrzej Gantner"
categories: documentation
tags: [blog,coaching]
image: arctic-4.jpg
---

Mentoring, samorozwój, szkolenia, podnoszenie kwalifikacji zawodowych, wspieranie, rozwijanie potencjału. Same modne słowa. Czym są? Mentoring to metoda szkolenia i adaptacji pracownika do firmy. To relacja partnerska między nim, a przydzielonym mu mentorem - inaczej mówiąc opiekunem, nauczycielem, przewodnikiem. Rolą trenera jest przekazywanie podopiecznemu wiedzy specjalistycznej, związanej z wykonywaną pracą, ale i wspieranie pracownika w rozwiązywaniu codziennych problemów. To osoba, która pomaga zaplanować jego rozwój w organizacji i monitoruje jego postępy. Motywuje, angażuje i zachęca do pracy.

Mentoring, oparty na ciągłym wsparciu zapewnia okazję do uczenia i rozwoju, nie tylko dla ,,ucznia" ale i ,,trenera". Pierwszy, dzięki pracy z mentorem poznaje swoje mocne strony, rozwija samoświadomość oraz dąży do realizacji własnego potencjału. Drugi natomiast doskonali umiejętności interpersonalne.
